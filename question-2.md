**RABBITMQ VE KAFKA ARASINDAKİ FARKLAR**

**Mimari (Mesaj Modeli) :**

- RabbitMQ: Broker-and-queue modeli kullanır. Broker, mesajları önceden tanımlanmış kurallara göre belirli kuyruklara yönlendirerek merkezi bir mesaj alışverişi görevi görür. Consumerlar, belirli kuyruklara abone olurlar ve öncelik olmadığı sürece mesajları gönderildikleri sıraya göre alırlar. Broker-and-queue modeli nedeniyle kurulumu ve yönetimi daha basittir. ((Posta dağıtım sistemi gibi)
- Kafka: Publish-subscribe modeli kullanır. Topicler ve partitionlardan oluşur. Producerlar, topiclere ilişkim mesajlar yayınlar ve consumerlar bu topiclere abone olur. Mesajlar bir topic içindeki partitionlar arasında dağıtılır. Consumerlar herhangi bir partitiondan gelen mesajları aynı anda paralel işleyebilir. Mesaj sıralaması partition içinde garanti edilirken, topic içinde garanti edilmez.(Borsa endeksi veya canlı haber akışı gibi)

**Kullanım Senaryoları :**

- RabbitMQ: Garantili mesaj teslimatı ve belirli bir sıralama gerektiren işlemler için idealdir. Genellikle, daha küçük hacimli mesajlar için düşük gecikmeli mesaj teslimatı yapmak için kullanılır. Mikroservis iletişimi, görev sıraya koyma, garantili teslimat ve mesaj sırası gerektiren senaryolar için uygundur.
- Kafka: Yüksek verim ve ölçeklenebilirliğe öncelik verir. Büyük veri akışlarını işlemek için tasarlanmıştır. Genellikle, sıranın kritik olmadığı büyük veri setlerinde kullanılır. Gerçek zamanlı verinin, yüksek verimliliğin ve veri kalıcılığının önemli olduğu senaryolar için uygundur.

**Mesaj Kalıcılığı ve Teslimat Garantisi:**

- RabbitMQ: Mesaj kalıcılığı yapılandırılabilir fakat mesajlar varsayılan olarak kalıcı değildir. Tüketildikten sonra atılırlar. En fazla bir kez, en az bir kez ve tam olarak bir kez olmak üzere 3 farklı mesaj teslimat seçeneği vardır.
- Kafka: Mesajları diskte sıralı bir günlüğe ekleyerek ardışık olarak depolar. Mesajları varsayılan olarak kalıcı hale getirir, bu da consumerların gerektiğinde mesajları geri sarmasına ve yeniden oynatmasına olanak tanır. En az bir kez mesaj teslimatı seçeneği vardır.

**Ölçeklenebilirlik :**

- RabbitMQ: Broker'ların sayısını artırarak yatay olarak ölçeklendirilebilir. Daha güçlü donanıma sahip broker'lar kullanarak dikey olarak ölçeklendirilebilir. Büyük veri kümeleri ve çok sayıda tüketici ile performans düşebilir.
- Kafka: Broker'ların ve ZooKeeper sunucularının sayısını artırarak yatay olarak ölçeklendirilebilir. Broker'ların ve ZooKeeper sunucularının donanımını yükselterek dikey olarak ölçeklendirilebilir. Büyük veri kümeleri ve çok sayıda tüketici ile bile yüksek performans sağlayabilir.



