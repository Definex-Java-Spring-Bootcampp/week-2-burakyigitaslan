**SENKRON VE ASENKRON İLETİŞİM**

**Senkron İletişim:**

- İşlemler birbiri ardına sıralı olarak yürütülür. Bir işlem başladığında, diğer işlemler bu işlemin tamamlanmasını bekler. Yani, aynı anda yalnızca bir işlem gerçekleştirilir. Bir işlemin tamamlanması uzun sürerse, sonraki işlemlerin gerçekleşmesi gecikir. Bu durum, özellikle eş zamanlı birçok kullanıcının bulunduğu uygulamalarda kaynakların verimsiz kullamına yol açabilir.  
- Senkron iletişimde, her adım belli bir sırayla doğrusal bir akışta gerçekleştiğinden basit, anlaşılır ve düzenlidir. Bu sebeple, hata yönetimi daha kolaydır.

Örnekler:

- Kullanıcı Bilgilerinin Doğrulanması: Bir kullanıcı oturum açtığında, sistem kullanıcı adını ve parolasını veritabanından kontrol eder. Sistem yalnızca kullanıcının kimlik bilgileri geçerliyse devam etmesine izin verir.
- Banka Hesabı Bakiyesini Güncelleme: Hesaptan para çekilme işlemi başlatılır. İşlem tamamlandıktan sonra hesap bakiyesi güncellenir.
- Az Kullanıcılı Uygulamalar: Az sayıda kullanıcıya hizmet veren ve basit operasyonları içeren uygulamalar için senkron iletişim kullanılır.

**Asenkron İletişim:**

- İşlemler, birden fazla thread’te eşzamanlı olarak yürütülür. Bu durum, kaynakların daha iyi kullanılmasına ve performansın iyileştirilmesine olanak tanır. Ayrıca, uygulama daha responsive bir yapıda olur.
- Asenkron işlemler, bu işlemleri çağıran threadin işlemlerini engellemez. Arka planda yürütülürler. Bu sayede, bu işlemleri çağıran thread diğer işlemlere devam edebilir.
- Callback veya promise kullanılarak asenkron işlemler yürütülür.
- Uzun zaman alan işlemler için idealdir çünkü program bu esnada çalışmaya devam eder.
- Eşzamanlı işlemlerin doğası nedeniyle kodun yazılması daha karmaşıktır. Bu sebeple, hata yönetimi daha zordur.



Örnekler:

- Büyük Dosyaları İndirme: Kullanıcı, “İndir” butonuna tıklayarak indirmeyi başlatır. Dosya arka planda indirilirken, kullanıcı web sitesinde gezinmeye devam edip farklı işlemler yapabilir. Kullanıcı arayüzünü responsive kalmaya devam eder.
- Web Sunucuları: Web sunucuları birden fazla eşzamanlı isteği verimli bir şekilde işlemek için asenkron iletişimden yararlanır.. Web sunucuları, ana threadi engellemeden gelen HTTP isteklerini işler.
- Veritabanı İşlemleri: Asenkron veritabanı sorguları, uygulamanın veritabanı işlemleri devam ederken diğer görevleri yürütmeye devam etmesine olanak tanır.
- Gerçek Zamanlı İletişim: Sohbet uygulamaları veya çok oyunculu oyunlar gibi gerçek zamanlı iletişim uygulamalarında WebSocket gibi asenkron iletişim protokolleri, istemciler ve sunucular arasında gerçek zamanlı veri alışverişi sağlar.


|**Özellik**|**Senkron İletişim**|**Asenkron İletişim**|
| :- | :- | :- |
|**İşlem Sırası**|Sıralı|Paralel|
|**Verimlilik**|Düşük|Yüksek|
|**Performans**|Yavaş|Hızlı|
|**Karmaşıklık**|Düşük|Yüksek|
|**Hata Yönetimi**|Kolay|Zor|



